---
id: 172
title: मेरी चाय लैब
date: 2007-04-09T15:20:53+00:00
author: pankaj
layout: post
guid: http://ms.pnarula.com/200704/%e0%a4%ae%e0%a5%87%e0%a4%b0%e0%a5%80-%e0%a4%9a%e0%a4%be%e0%a4%af-%e0%a4%b2%e0%a5%88%e0%a4%ac/
permalink: /?p=172
categories:
  - ऐसे ही
---
मुन्ने की माँ [राज मां](http://munnekimaa.blogspot.com/2007/04/malti-joshi.html) बनाती है, [रत्ना की रसोई](http://soniratna.wordpress.com/) तो नित नए पकवान बनाती है पर अपने राम तो चाय ही बनाते हैं।&nbsp;&nbsp;अक्षरग्राम की शुरुआत में जब यहाँ कैलीफोरनिया में रात काली की जा रही होती थी तो [जीतू भाई](http://www.jitu.info/merapanna/) के कुवैत में दिन होता था व उस समय वह जीमेल चैट द्वारा अपनी टिप्स दिया करते थे। तो लीजिए प्रस्तुत हैं मिर्ची सेठ की चाय लैब

<a href="http://pnarula.com/images/ms/cead7749bc90_E5CA/b0193.jpg" atomicselection="true"><img style="border-right: 0px; border-top: 0px; border-left: 0px; border-bottom: 0px" height="212" src="http://pnarula.com/images/ms/cead7749bc90_E5CA/b019_thumb1.jpg" width="476" border="0" /></a>

ऊपर दिखाए गए उपकरणों व सामान की सूची (बाएं से दांए)

1. चाय का कप ( इन कपों से मन भर गया है व नए लेने हैं पर यहाँ अमरीका में देस वाले साइज के कप नहीं मिलते। ये लोग कॉफी के प्यासे हैं व इसीलिए बाजार में कॉफी के बड़े बड़े मग साइज के कप मिलते हैँ। बुरा हो मुए अंग्रेजों का जिनकी वजह से [बॉस्टन टी पार्टी](http://en.wikipedia.org/wiki/Boston_Tea_Party) के बाद अमरीकी लोग कॉफी पीने लगे)

2. चीनी का स्टील का डिब्बा। एक मित्र ने शादी की पिछली सालगिरह पर दिया था।

3. बरकले फॉर्म वालों का दूध&nbsp;हैप्पी काउज कम फराम कैलिफोरनिया। [स्वामी जी के सांड](http://hindini.com/eswami/?p=4) की गाय हैप्पी नहीं होती अगर विश्वास नहीं होता तो यह वीडियो देख लें   

<http://www.youtube.com/watch?v=1GzEhDZFO6c>

4. इलायची पीसक&nbsp;यंत्र   यदि आप इटालियन या&nbsp;फ्रेंच रेस्तरां में जाएंगे&nbsp;तो वे आपको काली मिर्च किसी ऐसे ही&nbsp;यंत्र में पीस कर&nbsp;खाने के ऊपर से छिड़कते हैं।&nbsp;अपुन को यह जुगाड़ स्विस [आईकिया](http://www.ikea.com/ms/en_US/) नामक दुकान पर मिल गया। काम इसका भी काली मिर्च पीसना है पर बेचारा आजकल देसियो&nbsp;के घर में इलायची पीस पीस कर _लौंगा इलायची का बीड़ा_ लगाया गाता फिरता है।

5. चाय का स्टील का डिब्बा&nbsp;- ऊपर वाले चीनी के डिब्बे का सहोदर है।

6. अदरक कुतरने का&nbsp;श्रीमती जी की&nbsp;भाषा&nbsp;में **स्वीट** सा यंत्र   इसे अपने यहां सनीवेल में 220 वोल्ट का बिजली का सामान बेचने वाले लाला कुसुम इलेक्ट्रॉनिक्स से दो डॉलर में खरीदा था। यहाँ 110 वोल्ट बिजली प्रयोग होती है इसलिए 220 वोल्ट वाले उपकरण कम मिलते हैं पर छुट्टियों में बंधू लोग जब इंडिया जाते हैं तो यहाँ से माइक्रोवेव, राइस कुकर इत्यादि खरीद के ले जाते हैं। लाला जी भी इस बात का खूब फायदा उठाते हैं व वोलटेज के साथ दाम भी दुगने करके बेचते हैं।

7. अदरक की फांक। अदरक में बहुत गुण हैं पर अपना धंधा मिर्ची का है इसलिए नहीं बताउंगा।

8. देस से **बंटी स्टील भंडार** से&nbsp;बाहरह रुपए पचास पैसे में खऱीदी गई छलनी

9. **बंटी स्टील भंडार** से लिया गया चाय का बर्तन। हैंडिल टूट गया है व रसोई वाले तौलिए से पकड़कर चाय डालनी पड़ती है।

10. चुल्हा अपार्टमेंट वालों का है व बिजली से चलता है। कमीने अपार्टमेंट वाले घर खाली करते समय चुल्हा गंदा हो गया है कह कर सिक्यूर्टी से पैसे काट लेते हैं। हाऊ मीन।
