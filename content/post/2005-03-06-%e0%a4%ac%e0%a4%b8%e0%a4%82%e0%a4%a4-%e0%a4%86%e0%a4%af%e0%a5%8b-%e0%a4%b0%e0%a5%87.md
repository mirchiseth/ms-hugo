---
id: 84
title: बसंत आयो रे
date: 2005-03-06T23:18:30+00:00
layout: post
guid: http://hindi.pnarula.com/haanbhai/archives/2005/03/06/%e0%a4%ac%e0%a4%b8%e0%a4%82%e0%a4%a4-%e0%a4%86%e0%a4%af%e0%a5%8b-%e0%a4%b0%e0%a5%87/
permalink: /?p=84
categories:
  - ऐसे ही
---
[कैलिफोर्निया](http://www.ca.gov/) अपने साल भर झक्कास मौसम की वजह से प्रसिद्ध है। पर बसंत जब कि लगभग सारी धरती ही अपने नए परिधान में आकर इतला रही होती है तो कैलिफोर्निया की छटा देखते ही बनती है। आप सोचिए की आज रविवार को उठे तो मौसम इतना बेईमान था कि मेरे जैसे आलसी ने भी आनन फानन में घूमने का प्रोग्राम बना डाला। अपने हर बार का साथी डिजिटल कैमरा साथ ही था। एक और युगल साथ हो लिया था इसलिए [&#8220;भाई साहब जरा एक फोटू&#8221;](http://hindi.pnarula.com/haanbhai/archives/2004/04/04/%e0%a4%8f%e0%a4%95-%e0%a4%ab%e0%a5%8b%e0%a4%9f%e0%a5%82-%e0%a4%96%e0%a5%80%e0%a4%82%e0%a4%9a-%e0%a4%a6%e0%a5%87%e0%a4%82%e0%a4%97%e0%a5%87/) की नौबत नहीं आई। नीचे दी गई छवि [पीयर 39](http://www.pier39.com/info/info.cfm/category/overview) के पास ली गई थी। केकड़ा मसाला यहाँ की खासियत है। केकड़े मसाले की लाल शक्ल देखकर लगता है इसमें मिर्ची खूब प्रयोग होती होगी, भैया को बताता हूँ यहाँ [मिर्ची सेठ](http://hindi.pnarula.com/haanbhai/archives/2005/01/08/%e0%a4%ae%e0%a4%bf%e0%a4%b0%e0%a5%8d%e0%a4%9a%e0%a5%80-%e0%a4%b8%e0%a5%87%e0%a4%a0/) का धंधा खूब चल सकता है। साथ ही देखें मसखऱे दुनिया में हर जगह हैं

![](http://pnarula.com/images/haanbhai/golden-gate1.jpg)

दूसरी फोटो है सैन फ्रांसिस्को के प्यारे जंग लगे पुल यानि कि [गोलडन गेट ब्रिज](http://www.goldengatebridge.org/) की। गोलडन गेट सैन फ्रांसिस्को का पर्यायवाची सा ही है। छवि इतनी सही आई है कि लगता ही नहीं मेरे जैसे अनाड़ी नें खींची है।

![](http://pnarula.com/images/haanbhai/golden-gate2.jpg)
