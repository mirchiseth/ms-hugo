---
id: 25
title: विकल्प एवं निर्णय
date: 2004-03-30T00:12:11+00:00
layout: post
guid: http://hindi.pnarula.com/haanbhai/archives/2004/03/30/23
permalink: /?p=25
categories:
  - ऐसे ही
---
अब जब कि हाँ भाई अपने [स्थाई पते](http://hindi.pnarula.com/haanbhai) पर पहुँच चुके है   यहाँ पर इनके पलायन की ज़रूरत के बारे में लिख रहा हूँ । साथ ही&#160;हिन्दी चिट्ठा बनाते समय उपलब्ध&#160;विकल्पों एवं लिए गए निर्णयों पर भी चर्चा करूँगा। ऐसा लिखने के पीछे मंशा यह है कि शायद यह जानकारी भद्रजनों के काम आए। उदाहरणतः संजय जी ही [ऐसा सोच](http://hrudaygaatha.blogspot.com/2004_03_01_hrudaygaatha_archive.html#108058104291701782) रहे हैं।

**ब्लागस्पॉट से पलायन की आवश्यकता**
  
जैसे की पहले भी कहा जा चुका है   ब्लागस्पाट चिट्ठों की दुनिया में पहले कदम के लिए&#160;बहुत अच्छा है और इसकी कीमत से तो कोई मुकाबला नहीं कर सकता। लेकिन थोड़े ही समय में आप इसकी सीमाओं से अवगत होना आरम्भ हो जाते हो।&#160;टिप्पणियाँ, विपरीत पथ, एवं वर्ग इत्यादि।

**विकल्प एवं निर्णय**
  
मेरे Java&#160;से सम्बन्धित होने के&#160;कारण&#160;जो पहला विकल्प दिमाग में आया वह था [रोलर&#160;ब्लोगर](http://jroller.com)&#160;की स्थानिक उपस्थिति लेकिन रोलर सिर्फ एक व्यक्तिगत चिट्ठे के लिए काफी ज्यादा चीज़े माँगता है। और फिर अभी रोलर का l10n वरज़न भी नहीं आया। हालांकि MT का हिन्दी अनुवाद खुद किया है, लेकिन मैं इसके पुनर्निमाण एवं [बग-भरपूर](http://gigaom.com/archives/2004/03/slow_postingmysql_problems.html) होने की वजह से शुरू में इसके बारे में नहीं सोचा। [WordPress](http://www.wordpress.org) काफी पसन्द आया, क्यूँकि वह पुर्णतय डेटाबेस आधारित है और GPL&#8217;ed भी है। व्यक्तिगत प्रयोग के लिए मुझे GPL&#8217;ed साफ्टवेयर काफी पसंद है। लेकिन वर्डप्रेस का डेटाबेस आधारित होना ही मुश्किल बन गया। वर्डप्रेस अभी केवल MySQL&#160; पर ही चलता है और केवल MySQL 4.1 ही यूनिकोड आधारित है लेकिन अल्फा में है इसलिए मेरे पसंदीदा ISP के पास नहीं है तो रह गया हमारा प्यारा मूवेबल टाईप। और जाइए यह इतना बुरा भी नहीं है।
