---
id: 7
title: एक सड़क एक देश
date: 2004-02-19T18:45:19+00:00
layout: post
guid: http://hindi.pnarula.com/haanbhai/archives/2004/03/28/5
permalink: /?p=7
categories:
  - ऐसे ही
---
आज कल काम मे सिलसिले में सेन डिएगो (San Diego) में रहा जा रहा है | सप्ताहंत पर कुछ करने के लिए होता नहीं इसलिए इधर उधर घूमना हो जाता है | एक बन्धू ने आरटिशिया (Artesia Blvd) के बारे में बताया कि देसियों के लिए काफी अच्छी जगह है | बीवी भी काफी दिनों से किसी अच्छी जगह जाने के लिए जिद कर रही थी | मैंने सोचा चलो एक पंथ दो काज हो जाएंगे | तो हम लोग दनदनाते आरटिशिया पहुँच गए | बड़ा ही अच्छा नजारा था बहुत सारी देसी दुकाने हर प्रांत का खाना, कपड़े वाह वाह | बीवी की आँखें भी चमक उठी | थोड़ी खरीदारी के बाद सुरती फरसान पर चाट पकोड़ी खाने घुस गए | मेरे ख्याल से यू एस की सबसे अच्छी चाट होगी ये | फिर भी अम्बाला (मेरा शहर)के मुकाबले में १९ ही थी | अम्बाला की बात करते हुए याद आया की वहाँ अम्बाला ढाबा भी था | हालांकि वहाँ खाना नहीं खा सके, चाट से ही पेट राम गुण गा रहा था | ये सब करते हुए मन में एक विचार चल रहा था कि कैसे यह एक सड़क पूरे भारत को दर्शाती है | ऐसा ही कुछ एहसास आप को शिकागो की डेवोन स्ट्रीट (Davon Street) पर होगा | सिलिकन वैली की अल कमीनो रिआल (El Camino Real) भी ऐसी ही है | सुना है नयू जर्सी (New Jersey) में भी ऐसी ही जगह है पर वहाँ जाने का मौका नहीं मिला है इसलिए कुछ नहीं लिख सकता | दुनिया में और भी ऐसी जगह होंगी | आप को मालूम हैं तो जरूर टिप्पणी कीजिए |
