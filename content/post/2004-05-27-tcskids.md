---
id: 42
title: 'टी सी एस के बच्चे&#8230;'
date: 2004-05-27T19:45:43+00:00
author: pankaj
layout: post
guid: http://hindi.pnarula.com/haanbhai/archives/2004/05/27/41
permalink: /?p=42
categories:
  - ऐसे ही
---
भई अगर देस में सबसे बड़ी गीकों की फौज ढूँढनी हो तो शायद टी सी एस के पास सबसे ज्यादा जवान होंगे। देस में कम्पयूटर संबधित काम की खासियत ये भी है कि ज्यादातर काम बाहरी देशों का होता है। अमरीका के लिए सर्वाधिक। अब बाहरी ग्राहकों का सारा काम देस से बैठ कर तो हो नहीं सकता निश्चित है कि ग्राहक स्थल पर भी जाना होता है। ये काम लम्बे भी खिंच जाते हैं। साल दो साल भी लग जाते हैं। यह बात भी गौरेतलब है कि कम्पयूटर जनता जवान है। काफी लोग नवविवाहित हैं। तो स्वाभाविक है कि उनके बच्चे भी होंगे। इस से होता ये है कि माँ बाप तो भारतीय नागरिक होते हैं लेकिन बच्चे दूसरे देश के नागरिक होते हैं। यह जानते हुए कि टी सी एस जैसी और भी हैं ऐसे नवविवाहित हजारों होंगे। कितनी मजेदार बात है कि कुछ सालों में देस में कितने ही ऐसे बच्चे होंगे  <img src='http://104.236.111.183/ms/wp-includes/images/smilies/icon_biggrin.gif' alt=':D' class='wp-smiley' />
