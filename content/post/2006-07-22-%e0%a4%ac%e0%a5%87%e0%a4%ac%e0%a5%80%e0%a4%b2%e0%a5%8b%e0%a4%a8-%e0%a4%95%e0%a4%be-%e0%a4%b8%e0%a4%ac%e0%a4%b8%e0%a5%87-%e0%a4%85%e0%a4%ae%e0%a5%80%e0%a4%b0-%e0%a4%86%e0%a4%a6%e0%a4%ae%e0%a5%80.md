---
id: 151
title: बेबीलोन का सबसे अमीर आदमी
date: 2006-07-22T17:44:34+00:00
author: pankaj
layout: post
guid: http://ms.pnarula.com/200607/%e0%a4%ac%e0%a5%87%e0%a4%ac%e0%a5%80%e0%a4%b2%e0%a5%8b%e0%a4%a8-%e0%a4%95%e0%a4%be-%e0%a4%b8%e0%a4%ac%e0%a4%b8%e0%a5%87-%e0%a4%85%e0%a4%ae%e0%a5%80%e0%a4%b0-%e0%a4%86%e0%a4%a6%e0%a4%ae%e0%a5%80/
permalink: /?p=151
categories:
  - ऐसे ही
  - पैसा
---
[<img src="http://images.amazon.com/images/P/0451205367.01._SCTHUMBZZZ_.jpg" align="right" />](http://www.amazon.com/gp/product/0451205367)क्या कभी आपने ऐसी पुस्तक पढ़ी है जिसे आप पढ़ते जाएं व लिखने वाले की तारीफ करते जाएं। कुछ ऐसी ही किताब पढ़ी पिछले हफ्ते। अमीरी, कैसे बनें व कैसे बनाए रखें पर इससे पतली व बढ़िया किताब शायद न पढ़ी हो। किताब में दिए गए फंडे वैसे तो बहुत ही सरल हैं व कहानियों के माध्यम से कहे गए हैं पर सटीक हैं एकदम। शुरु के पन्नों में दो दोस्त बातें कर रहे हैं कि   यार हम लोग इतनी मेहनत करते हैं, अपने अपने धंधे में बेहतरीन हैं फिर पैसे के मामलें कंगाल। क्या वजह हो सकती है। तो दोनो सोचते हैं कि बेबीलोन जहाँ वे रहते हैं के सबसे अमीर आदमी से पूछते हैं। यह अमीर भी फर्श से अरश वाला अमीर है व भलामानस है व उन्हें अपने अमीर होने के नुस्खे बताता है। सुधीजनों के लिए फ्री में अमीर होने के सात नुस्खे जो बेबीलोन के सबसे अमीर अर्काड ने बताए थे

  1. हर दस सिक्के जो तुम कमाते हो उस में से एक सिक्का अपने लिए आगे के लिए बचा के रखो।
  2. अपने खर्चे इस तरीके से करो की 10 में से 9 सिक्कों में तुम्हारा गुजारा हो जाए।
  3. हर बचाए हुए सिक्के को इस तरह से निवेश करो कि वह अपने जैसे और सिक्के ले कर आए।
  4. अपने खजाने को हानि से बचा कर रखो। ऐसी जगहों पर निवेश न करो जिस में ऊपर से लगे कि पैसा दूगना चौगुना हो जाएगा पर लाभ की बजाए मूल भी जाता रहे
  5. किराए के घर में न रहो बल्कि जितना जल्दी हो सके अपने घर में जा बसो
  6. बुढ़ापे के भविष्य के लिए कमाई जवानी में ही सुनिश्चित कर छोड़ो
  7. अपना ज्ञान व तजुर्बा बढ़ाते हुए अपनी कमाई बढ़ाते रहो

बस यही सामान्य सी बाते हैं आशा है आप ध्यान में रखेंगे। मिर्ची सेठ तो ने हर बात को मणको पर लिख कर माला बना ली है व यही माला जपते हैं। मौका मिले तो जरूर पढ़िएगा।
